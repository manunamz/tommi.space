---
date: 2019-05-25
tags:
  - writing
  - draft
---
# Enzimi

Non sarà una lezione di chimica, ma non sarà lo stesso facile.



Ci sono due tipi di reazioni chimiche: quelle esoergoniche e quelle endoergoniche.
Per farla semplice (non illudetevi poi che io conosca la spiegazione più complessa) le prime liberano energia (tipo la combustione della legna che ci scalda) e le seconde necessitano di un’"energia di attivazione" per avvenire (ESEMPIO).



Tutto ciò che è successo nella mia vita fino ad ora non è mai stato unicamente esoergonico. Non c’è mai nulla che possa fruttare in alcun modo senza impegno o sforzo.



Scientificamente, però, esiste un trucchetto, una specie di scorciatoia: ci sono i catalizzatori, elementi o molecole che, se posti nell’ambiente in cui deve avvenire la reazione, abbassano l’energia di attivazione necessaria per portare a termine la reazione.



Nelle avventure, nelle metamorfosi e nelle evoluzioni umane esistono i catalizzatori? C’è un modo per arrivare allo stesso risultato compiendo meno lavoro?



Pare, a quanto certi (tutti) individui affermano pubblicamente con un bel sorrisone stampato sulla faccia, con la felicità di chi ha ottenuto quello che voleva nel proprio percorso di crescita, che sia sufficiente seguire i propri sogni

o non mollare mai

o ignorare chi dice che non ce la si può fare

o credere in sé stessi

o ascoltare i genitori

o lavorare sodo

per diventare una persona completa e gioiosa.


Tutti questi che blaterano, che ci illudono che il mondo sia semplice, chiaro e trasparente e che ogni suo meccanismo si muova sotto la luce del Sole, sperano - ma ormai ne sono convinti perché ci riescono sempre - di poterci abbindolare con queste favole intrise di traguardi superati e limiti sfondati.


Questi influencer, così pare si chiamino, ci fanno restare incollati ai loro contenuti perché siamo succubi dei catalizzatori che ci fanno credere di avere in mano, ma che invece non esistono.


Finché il pianeta terra e l’es di ogni individuo che lo popola non verranno acquistati dalla Pixar, non ci sarà mai una via più facile. Anzi, a dir la verità sappiamo tutti che una via più facile c’è, ma non speriamo possa portare allo stesso risultato.


Se nel corso della nostra esistenza intendiamo scatenare reazioni potenti, straordinarie, rivoluzionarie, non possiamo aspettarci di poter seguire delle regole, di applicare dei principi che qualcuno apparentemente più furbo di noi ha saputo trovarsi da solo



- enzimi (catalizzatori)
- social come enzimi
- voler poter essere, diventare o fare ciò che altri meglio di noi fanno e sono
- volontà di raggiungere obiettivi ma Schopenaueriana 