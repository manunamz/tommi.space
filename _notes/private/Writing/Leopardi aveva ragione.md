---
date: 2019-05-27
---
Leopardi aveva ragione.

L'Universo ha tredici miliardi di anni, l'umanità duecento mila, un uomo
80.

Ci sono sette miliardi di uomini, ma nessuno ha così tanti followers.
Nessuno conta nulla. A chi interessa di me, di Salvini o di chiunque
altro che parla e dice qualcosa di più o meno intelligente o
significante?

Ciò che ciascuno di noi fa è niente. Le mie ansie, preoccupazioni,
ambizioni, sogni, per quanto grandi e straordinari possano essere,
rimangono nulla in confronto alla potenza ed alla mole dell'umanità, che
a sua volta vive su un pianeta come molti, in mezzo a altri miliardi di
miliardi di miliardi, che a malapena possiamo vedere.

Qual'è l'utilità di preoccuparci e sognare un futuro migliore quando
questo non condiziona minimamente dove viviamo?

Il massimo che possiamo fare è inquinare e rovinare il pianeta che
abitiamo a tal punto da ucciderci, ma di ciò nulla potrà condizionare le
dinamiche di evoluzione (o involuzione, a seconda delle teorie) del
cosmo.

Di nuovo, Giacomo Leopardi ha saputo intravedere, duecento anni fa,
l'unica possibilità che l'uomo ha per avere un significato, per
interferire nel funzionamento dei massimi sistemi in cui si trova, o
almeno comprenderli: se tutta l'umanità si dedicasse totalmente allo
sviluppo di tecnologie interplanetarie ed interstellari, se chiunque
desse il suo contributo per esplorare o analizzare il pressoché infinito
spazio che ci circonda, forse scoprirebbe **cose** che renderebbero
vane, stupide e assurdamente complesse (come realmente sono) tutte le
problematiche che ci preoccupano così tanto.

Forse potremmo scovare una soluzione per ogni problema che ci viene
posto, o semplicemente espanderemmo talmente tanto i nostri orizzonti
che nessun pensiero che ci percorreva precendentemente sopravviverebbe
in confronto all'immensità e maestosità dei risultati ottenuti.

Di sicuro io non vivrò sufficientemente a lungo per poter vedere
avverata o messa in pratica questa mia ipotesi, in quanto, se mai lo
stupido uomo riuscirà mai ad accordarsi nel perseguire un unico scopo
comune, lo farà unicamente dopo generazioni e generazioni.

Tutto quanto precedentemente detto, tuttavia, è un'utopia: sono
piuttosto certo che nessuno sarà mai in grado di porre l'umanità di
fronte ad obiettivi così ambiziosi, poco sicuri e lontani. Potremo solo
scoprire sempre più dello spazio, di noi e della nostra esistenza stessa
proseguendo con studi al riguardo sempre limitati, ostacolati e
estremamente più lenti dell'evoluzione di ciò che viene indagato. In
questo modo, ipotizzando molto fantasiosamente che le leggi fisiche
possano cambiare, noi arriveremmo a scoprirne una dopo un tempo talmente
lungo che già non è più valida nella forma in cui è stata concepita.

Ipotesi, su ipotesi, su ipotesi.

Sono assolutamente sicuro di ognuno di questi miei pensieri, ma in fondo
essendo questa possibilità evolutiva così remota, sarebbe sufficiente
ambire a raggiungere traguardi più accessibili ma allo sesso modo utili
per la felicità dell'umanità, seppur relativamente minimi rispetto a
quanto detto fin ora: basterebbe amarsi l'un l'altro.
