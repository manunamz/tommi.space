---
date: 2018-11-24
---
# Fratel Bigio

Da anni non entravo in tana.
Da troppo tempo non mettevo piede in quella stanzetta colorata e speciale da cui sono partite alcune fra le esperienze più importanti della mia vita. La sede del Branco Roccia della Pace del gruppo Costa Balenae di Santo Stefano al Mare è dove sono cresciuto, dove mi sono preso una secchiata d’acqua in testa per aver continuato insopportabilmente a saltare sulle spalle dei capi per rompere le palle, dove non si può entrare quando c’è la festa della mamma perché è tutto pieno di bouquet di fiori per l’autofinanziamento, dove si impara a stare zitti quando si alza il dito.

Oggi, per la prima volta nella mia vita, ci ho messo piede da Fratel Bigio, con emozione, con orgoglio e con la soddisfazione di poter diventare ora l’idolo che i rover in servizio nei lupetti erano per me.

La consapevolezza della potenza del mondo scout è intuibile solo quando, essendone partecipe, hai l’opportunità di vedere con occhi differenti quello che hai fatto molto prima, o che altri fanno. Così io, da aiuto capo travestito da lupo con altri tre svitati e matti come me, seduto sullo sgabello dove mamma lupa sedeva ai miei tempi, ammiravo l’energia, l’entusiasmo di lupetti che non si rendono conto dell’immensità di ciò di cui sono partecipi.

- solo dopo da maturo capisci e immagini se qualcosa sarebbe cambiato se te ne fossi reso conto prima (Leopardi)
- scout metodo educativo, unico che non usa mezzi termini e fa affacciare alla realtà
- legge, sistema, mondo a parte ma speciale, molto migliore di quello vero: fraternità, lealtà…
- amore e necessità di far crescere il prossimo
- tornare negli scout dopo anni/tornare sui propri passi