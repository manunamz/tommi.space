---
date: 2017-05-06
tags: archive/writing
---
allora, non so voi, ma io ritengo con fortissima e radicata convinzione che essere malati (non gravemente, di certo, intendo qualche linea di febbre) non è affatto una cosa negativa. Avere la febbre, quel po’ di mal di testa o mal di gola sufficienti per non andare a scuola sono fra le cose MIGLIORI che possano capitare ad una persona. Bene, ora arriva la mamma di turno e mi dice "MA sei FUORI?" no, sono assolutamente convinto di ciò che sto dicendo. Ecco perché ora voglio, da ammalato come sono in questo momento, immergermi con chiunque stia leggendo in un profondo ed intenso momento di riflessione su come sia e cosa ci si possa fare avendo la febbre.

Quando si ha la febbre, è assai facile ed altrettanto pericoloso cadere in un [nichilismo](https://www.highly.co/hl/nh0SqLUo70dzdv) fisico e psicologico da far quasi sembrare vere alcune esagerate parole che Umberto Galimberti scrive in [questo libro](https://www.feltrinellieditore.it/opera/opera/lospite-inquietante/ "L’Ospite Inquietante"). Dunque, avendo il corpo limitato dai dolori della febbre bisogna ELEVARE il proprio intelletto, immergersi in ragionamenti filosofici che altrimenti sarebbe impossibile fare: così come i ciechi hanno uno sviluppatissimo udito ed un sensibilissimo tatto, così coloro che si trovano sdraiati nel letto senza alcunché da fare hanno la possibilità di approfondire la conoscenza di sé stessi.

Ecco come io faccio {o meglio, provo a fare}

1. Restare tranquilli, da soli, in pace con sé stessi. Cercare di non parlare troppo, non esternare ciò che si sta pensando né dire come ci si sente. Esistono unicamente DUE eccezioni: il dottore e la nonna quando ti porta i "dolcetti di consolazione";
2. musica CLASSICA. Se siete tipo del tutto dipendenti dal rock come me o se il classico non è il vostro genere, FIDATEVI, è lo stesso grandioso. Non sapendo cosa ascoltare, potreste provare partendo con questi:
[rilassante e profondo, per cominciare](https://www.youtube.com/watch?v=liTSRH4fix4), la preferita di Einstein [suonata da una in gamba](https://youtu.be/AKeVF_Dluao?t=26s), [suonata da lui](https://youtu.be/MQFmSnG5Ets), [intrigante ed emozionante](https://youtu.be/3ovqdRbCe40), [un drastico e potente passo avanti](https://youtu.be/5swHj1uVvMo)
3. Vietato guardare Netflix o video su YouTube (eccetto [lui](https://www.youtube.com/user/caseyneistat), ma non è troppo indicato, perché fa venir voglia di uscire). Mi costa molto dirlo, ma temo sia la causa maggiore di atrofizzazione del cervello, mentre si è a casa sul divano. Ottime alternative leggere, scrivere poesie sull’onda della musica classica (più sono brutte più sono vere) oppure guardare il vuoto;
4. Sfogare la fantasia. Io, che sono appassionato di fotografia, mi sono sbizzarrito, ispirandomi a [questo](https://www.instagram.com/pinkhassov/) grande [genio](https://www.google.it/search?q=gueorgui+pinkhassov&newwindow=1&tbm=isch&source=lnms&sa=X&ved=0ahUKEwiD4_eag9LTAhUBCMAKHWeAAu0Q_AUIBigB&biw=1440&bih=826) che ho appena scoperto. (probabilmente le foto non hanno senso, ma io ci ho provato)

ok, per finire direi che la cosa più giusta che si possa fare è godersela. Non perdere la testa, non pensare a ciò che ti fa male ma pensa a tutto ciò di figo che puoi semplicemente disegnarti in testa stando accoccolato nelle coperte, un po’come Jules Verne [faceva](https://www.highly.co/hl/qgvgHSMkuq7PAF).

Buonanotte.