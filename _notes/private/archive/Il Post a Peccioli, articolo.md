---
date: 2020-07-14
---
UNA SQUADRA DI GIOVANI TALENTUOSI CONQUISTA LO STRAORDINARIO FESTIVAL DELLE COSE

Fra il 9 e il 12 luglio, un gruppo di ragazzi fra i 12 e i 39 anni si è recato a Peccioli (PI), per assistere a un workshop di storytelling tenuto da alcuni redattori del giornale Il Post. I ragazzi, affamati di successo e dalla penna più tagliente di quella di Rita Skeeter (la reporter del Daily Prophet in Herry Potter, ndr) si sono immersi in una serie di interessantissime e produttive lezioni, culminate con la stesura di un articolo e la sua pubblicazione sulla testata, rinomata a livello internazionale. “Erano simpatici, ma ero costantemente distratto e disturbato da uno di loro, Tommi, mi pare, che blaterava  in continuazione” afferma Guido, guidando la navetta giallo luccicante che portava il gruppo a Peccioli. Il portavoce degli studenti, Lorenzo Ancona, 12 anni, di Roma, è scettico: “bello, ok, ma sarebbe stato molto più appassionante avere Carlo Calenda come relatore, ve?” dice, rivolgendosi al suo collega, il più anziano, guru del gruppo, Natale, 39 anni: “forse, ma io quel giorno che ci hanno portato a Caccia di dodici tonnellate di cocaina non mi sono affatto divertito. È stata UNA COSA BARBARICA”. Nonostante bramosi di ascendere alle cariche più alte nelle più importanti testate giornalistiche italiane, i teenager si sono avventurati in avventure poco ortodosse: una fonte affidabile ci conferma che durante una notte alcuni di loro di sono recati a Pisa. Alla guida della Panda bianca (disclaimer: non è un granché) il ventisettenne Carlo Lascialfari, che ha condotto la vettura nonostante avesse assunto un mix di sostanze radioattive, fra cui il cobalto. A commentare con più entusiasmo è il direttore del Post, Luca Sofri, che ha affermato “abbiamo fatto tante cose belle e i ragazzi hanno imparato molte cose, ho guadagnato abbastanza soldi per comprarmi l’orologio originale rubato a Bush in Albania”. Ad ammaliare e far sognare le ragazze, in preda agli ormoni dell’adolescenza, è stato Gianni Barlassina, il redattore più seducente e misterioso del Post, che ha indotto le giovani, seppur non degnandole nemmeno di uno sguardo, a impazzire d’amore, tanto da farsi chiamare “Le bimbe di Gianni Barlassina”. Davide, di Roma, ha proclamato entusiasta: “l’incontro più interessante è stato quello in cui abbiamo parlato con una Pannoccha (Francesca, reporter di guerra, ndr)”. Alice Nicolin, la più pazza e poco affidabile del gruppo, lancia un monito: “non giocate mai d’azzardo! Io ho scommesso troppo con gli altri ragazzi e adesso devo almeno tre aperitivi a ognuno di loro”. Infine, è trapelato che i 24 giovani stiano pianificando un “colpo di stato”, per abolire la libertà di stampa in Italia e distruggere l’ANSA, affidando il monopolio dell’informazione al Post, di cui saranno unici redattori. “Ci ispiriamo al Khmer Times”, racconta Davide.

Riusciranno in quest’impresa?

Ai posteri l’ardua sentenza.
