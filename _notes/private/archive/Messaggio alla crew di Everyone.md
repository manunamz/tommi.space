---
date: 2019-03-18
tags: archive/message
---
Buongiorno amici.

Riceverete questo messaggio domattina ma sono le 2.20 mentre sto scrivendo, perché non riesco a dormire e sono troppo agitato.

Da quando mi sono coricato, distrutto, riconoscente a tutti voi, non sono riuscito a smettere di pensare a ogni singola scena girata oggi, cercando un errore che ero convinto ci fosse. Purtroppo l'ho trovato, anche se ancora non ho riguardato bene le scene dato che ho lasciato la roba in macchina, non avevo la forza di portarla su. Spero davvero non siano errori determinanti. Guarderò, studierò le riprese martedì dopo la verifica di storia e vi dirò subito, ma per ora credo che nel complesso ciò che abbiamo fatto oggi sia salvabile, nonostante un clamoroso errore.

Ormai ho perso le speranze. Per quanto io possa preparare bene e studiare a lungo una scena, sbagliarmi e confondermi per la pressione del momento è inevitabile. Forse fare bene regia è anche riuscire a trasformare riprese studiate come magistrali e straordinarie ma girate sbagliate in capolavori di aggiustamento e copertura errori...

In ogni caso, l'intento di questo messaggio è quello di mandarvi un abbraccio enorme e mostrarvi tutta la mia riconoscenza: io ho ideato il corto, ma non sarebbe NULLA senza ciascuno di voi, che mi regala il suo tempo.

Purtroppo, come ho anticipato prima, siccome sono un coglione (o spero solo perché sono alle prime armi), molte, troppe scene nel corto non sono belle come le avevo immaginate, dunque poco funzionali ad un'efficacia organica di tutto il film. Dunque ho pensato con Stefania che non si può rifare tutto e non ha senso. Siamo arrivati a formulare questa finale, definitiva proposta:

facciamo *un'ultima, unica, sessione di riprese* per tutti i primi DUE GIORNI all'inizio delle vacanze di Pasqua, riprendendo *TUTTO ciò che manca* e rattoppando i buchi.

Se combinerò di nuovo casini, potremo dire che abbiamo ufficialmente fallito e ci ripenseremo a settembre, se invece riusciremo a rimediare agli errori, sistemare i difetti e concludere ogni cosa, comincerò a montare il corto, appunto, nelle vacanze.

Ditemi cosa ne pensate.
Un abbraccio, buonanotte❤️