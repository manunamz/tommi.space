---
date: 2020-03-13
tags: ["msg"]
---
Non ho mai detto a nessuno "hai chiuso con me" né nessuno l'ha mai detto a me prima di te, poco fa. È stato doloroso per me. Spero davvero sia solo frutto di un tuo legittimo e assolutamente giustificato rancore verso di me, ma non un motivo di credermi una persona talmente brutta da voler chiudere i rapporti con lei. Ho fatto un errore, ho detto a Ilaria una parola sbagliata e ammetto di averla scritta sovrappensiero e con troppa leggerezza, ma ti do la mia parola, ti giuro, nella massima innocenza.

Sono già successi troppi pasticci fra di noi, sempre quasi solo per brutte incomprensioni (la chiamo anche sfiga), ma di certo mai per causa tua. Capisco che questo possa aver enfatizzato la tua reazione, ma ti chiedo se veramente credi valga la pena di distruggere un'amicizia bella e lunga e, se davvero credi di sì, se intendi farlo così brutalmente e bruscamnente.

Ovviamente io rispetto e accetto qualunque tua decisione ma non ti nego che potrebbe lasciare una ferita sempre.

Io ti voglio bene, ed è una cosa stranissima da scrivere a te, forse è un po' brutto dirlo ma mi verrebbe molto più naturale scriverlo a altri.

Il problema forse è proprio che conoscendoti da tanto ma sempre meno, la nostra amicizia si basa più sullo stare insieme che sulla condivisione di pensieri ed emozioni. Ecco, io per timore ho sempre evitato il più possibile di parlare con te di cose intime, cose troppo personali che non abbiamo più la confidenza per raccontarci, tipo di Ilaria. Forse, però, è proprio questa mancanza di dettagli e di profondità che mi spinge a combinare guai dovuti all'ignoranza, che rischiano di compromettere per sempre il nostro rapporto.

Sono solo pensieri e congetture, più che altro scuse.

Io valorizzo tantissimo la nostra amicizia, non voglio perderla e chiedo a te come posso ripararla, cercando anche di fare del mio meglio per migliorarla.

Spero la mia sincerità possa contare qualcosa per te. Non siamo Morgan e Bugo. Possiamo essere la canzone, però. Di sicuro.

Di nuovo, scusa. Un abbraccio.

Tommi