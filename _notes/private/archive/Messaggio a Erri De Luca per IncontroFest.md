---
date: 2020-06-14
tags: ["msg"]
---
Ciao Erri, mi permetto di darti del tu. Mi chiamo Tommi, sono un matto di 19 anni che, per venire subito al dunque, ha messo insieme un gruppo di quindici giovani entusiasti provenienti da ogni parte d’Italia per organizzare a Sanremo (dove la maggior parte di noi abita) _incontroFest_, il Festival dell’incontro, a fine agosto 2021.

Il nostro obiettivo è quello di avere ospiti e creare laboratori e discussioni sulla crucialità della comunicazione, tema del festival, fra diverse etnie, culture e correnti di pensiero. Vorremmo riportare al centro il valore dell’essere insieme fisicamente, dell’abbracciarsi, del condividere esperienze vissute realmente, non virtualmente.

Ti scrivo perché, come ho anticipato, siamo molto entusiasti e abbiamo tante idee, ma saremmo felicissimi se qualcuno come te, che ha sicuramente più esperienza e una cultura immensa, possa ascoltarle e dirci un suo pensiero. Ti chiediamo dunque di unirti a una nostra riunione e discutere con noi del festival, lasciando un’impronta nella sua struttura, nelle sue finalità o nel suo stile.

Grazie per aver letto. Buona domenica!

Con stima e affetto,
Tommi e l’incontroStaff