---
date: 2020-08-14
tags: msg
---
Buon pomeriggio amici e splendide sardine. Mi duole dover scrivere qui anziché poterne parlare a voce, ma non si fanno riunioni da un po’ e io non vorrei attendere troppo prima di condividere questa decisione, su cui rifletto da tempo.

Perdonate la mia schiettezza e l’assenza di troppi preamboli e perifrasi, ma vorrei essere sincero e evitarvi un papiro inutile, per di più alla vigilia di ferragosto con questo caldo mostruoso.

Ho deciso di non essere più una sardina attiva, dunque di uscire da questi gruppi e non partecipare più all’organizzazione e alla preparazione di tutto quello che facciamo.

Voglio sottolineare che la mia decisione non è affatto politica, partitica o ideologica. Amo il nostro gruppo e il suo modo di pensare. Molto semplicemente, voglio impegnarmi in altre attività di volontariato, alle quali non mi sono mai dedicato con sufficiente impegno in quanto occupato in troppi progetti differenti, contemporaneamente. Credo in tutto quello per cui le Sardine combattono, ma scelgo di fare la mia parte in modo diverso. Sento di essere più adatto e utile a rimboccarmi le maniche, a fare, per esempio educando con il metodo scout giovani virgulti (aka lupetti e esploratori) all’amore e al rispetto.

Sono sicuro che qualcosa insieme faremo in futuro, ne sono assolutamente certo. Per ora, però, vi saluto.

Ci vediamo nella prossima piazza.

T