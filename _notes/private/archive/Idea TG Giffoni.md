---
date: 2020-02-11
updated: 2020-02-12
tags: ["giffoni"]
---
Giffoni è un sacco di cose: probabilmente ogni singola declinazione della cultura, dell’unione e dell’innovazione trova una sua qualche rappresentazione a Giffoni.

Il problema fondamentale è che nessuno se ne rende conto senza esserci stato.

Stanotte, perso nei miei sogni beati da studente felice di aver appena dato l’ultimo esame, ho avuto un’illuminazione. Che poi non è un’idea geniale o qualcosa di straordinario, probabilmente. Credo tuttavia che possa essere un modo più efficace, unico e relativamente nuovo per raccontare cosa succede in quel paese fra le colline campane che per dieci giorni all’anno per migliaia di ragazzi entusiasti e scatenati è il centro del mondo e per tutti gli altri solo la sede di uno degli altri festival di cinema.

Arrivando finalmente alla mia idea: sarrebbe grandioso fare un TG. Il GiffTG o GTG (ma in questo caso sembrerebbe il nome di un’azienda di trasporti locale) o il TGGiffoni. Insomma, un unico sbocco mediatico con cui il Giffoni si racconta. Io sono un entusiasta gioioso e squinternato, non posso dirmi esperto di comunicazione nè penso di avere la soluzione in tasca.

Però, da diciannovenne che vive Giffoni da più di 4 anni, mi sono reso conto che tutto quello che si vede online sul Festival non arriva per nulla vicino a contagiare l’energia e la potenza di quello che succede lì, che cambia il mondo (parafrasando il motto di Giffoni troppo azzeccato).

C’è stata radio Giffoni, c’è stato il Giffoni Day by Day, c’è Enrico sotto l’albero, ci sono le interviste di Andrea in casetta ci siamo noi Creators e probabilmente altre mille cose di cui ignoro persino l’esistenza. La questione problematica è che quando tutte queste figate che condividono un pezzetto di Giffoni vengono messe insieme, si perde secondo me tutta la magia che contengono.

Per tirare le somme: penso, da osservatore e giffoner, più che da persona che sa per certo di cosa sta parlando, che manchi personalità all’interno dei contenuti. Penso che serva una "voce narrante” che funzioni come fil rouge fra tutti gli eventi unici che succedono a Giffoni.

Parlando infine più praticamente, l’idea che si è concretizzata nella mia testa è questa:

<br>

## TG Giffoni

-   La squadra c’è: ogni singolo membro della Giffoni Factory è un matto e super appassionato di qualcosa in particolare: può diventare un “inviato” del GTG (da ora lo chiamerò così solo per abbreviare) in mezzo al Festival
-   Il format c’è: un telegiornale matto pieno di energia, che ogni giorno con i suoi inviati si intrufola in ogni angolo della cittadella, del parco Hollywood e della Multimedia Valley per vedere che succede.
- non so fare un programma tv quindi questi sono tutti i punti da toccare che sono riuscito a pensare. Di sicuro è fondamentale che tutti i 10 cervelli della Fctory si mettano insieme e creino una BOMBA.

Direi,
fine.

<br>

### Schema

-   Gli audio lunghi sono passati di moda
-   Questo video mandato contemporaneamente a Roberta e MArco
-   presentazione di chi sono
-   **Perché** propongo un’idea nuova
    -   un fil rouge fra tutti i modi di raccontare Giffoni
    -   non un vlog, ma vero e proprio TG (tipo The Show)
    -   ognuno si intrufola in ogni angolo di Giff per fare ciò che meglio gli riesce
        -   interviste
        -   recensioni critiche
        -   racconti in diretta
        -   cazzate
-   Non intendo avere la soluzione in tasca, ma credo sia un modo migliore per rendere al massimo la magia di Giffoni
-   Se necessario posso scrivere un’email al direttore