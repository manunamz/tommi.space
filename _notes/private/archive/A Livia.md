---
tags: archive/message
---
Eccomi. Non ho saputo trovare il momento e la condizione giusti per rispondere al tuo messaggio così sincero, forte e fantastico. È passato (incredibilmente, sembra molto di più) un mese e mezzo, in cui ti ho pensato tanto, veramente. La mia mancatarisposta, che improvvisamente finalmente arriva, è stata un'ottima scusa per ricordarmi di te e di tutti gli umani straordinari del nostro team incredibile e pazzesco.

Odio profondamente, con convinzione e disprezzo, questi mezzi di comunicazione digitali; in particolare mi fa arrabbiare dover affidare a strumenti freddi, brutti, apatici e antipatici come i telefoni eccetera i nostri sentimenti più intimi e veri, come tu hai fatto e come vorrei fare io ora.

Avrei molto da scriverti, a partire da un ringraziamento con il cuore per l'aggiunta dedicata a me, che mi ha veramente commosso.

Sono giunto alla conclusione che tu sei proprio la persona giusta per fare un esperimento di amicizia, per instaurare un legame speciale fra noi. Ti invito ad avviare una corrispondenza, un carteggio intenso ed emozionante, per scambiarci opinioni, suggestioni, commenti, riflessioni, esperienze, sentimenti, e condividere ogni sapore speciale, sia amaro che dolce, che la vita ci offre. Come tu hai scritto, l'esistenza non è unicamente nostra, e io scelgo di condividere questo gusto particolre con te.

Se ci stai, rispondimi solamente con il tuo indirizzo a Parma (o Modena, non mi ricordo (ma magari non è nessuna delle due)), A FERRARA! Ora mi ricordo. A Ferrara, oppure ad Alghero, dove preferisci. Ti invierò per posta la risposta vera, scrivendola su un bel foglio bianco. Se non ci stai, non ti preoccupare, non devi nemmeno fornirmi una spiegazione. Ci potremo vedere in videochiamata, se avrai voglia, quando vorrai.

Un abbraccio grande.

Con affetto,
Tommi