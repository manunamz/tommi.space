---
date: 2018-12-30
tags: poetry
---
perché   
si finisce sempre per finire?   

poveri tripponi che condividete il resoconto del vostro finito anno,   
il mio, lo ammetto, un infinito danno   
cosa credete di aver finalmente trovato?   
io ho cercato, ma alla fine nulla in mano   
molto di ciò per cui ho sudato, infine invano

la mia felicità non è in ciò che ho catturato (poco comunque)   
ma in ciò che è sfuggito, lasciandomi disperato   
e qui sto, ora, costretto a condividere riflessioni   
e voi, lì, sedotti dalle stupide illusioni   
di poter essere famosi, di ottenere qualcosa   
di trovare un obiettivo di fronte a cui mettersi in posa   
ma forse avrei dovuto scrivere in prosa   
per meglio esprimere questa cosa   

lasciamo stare che non voglio fare l'albatro di Baudelaire -intendiamoci- non sono mica meglio di voi, anzi, ho qualche rotella meno

non va   
non ci sta   
o almeno, non qua   
questa necessità   
di notorietà   
che solo male fa   
eppure la base di ogni piccola azione   
della necessità di condivisione   
della ricerca di un fine   
della ricerca di una fine   
del credere senza ambire a conoscere   
di una delusione che corrode le viscere   

però ancora, incapaci di resistere,   
forzati, diamo noi stessi per persistere   
nel cercare risposta dove non c'è   
come la maturità nel sorriso di un bebè   

inutile aspettarsi una sola soluzione
da un'equazione di secondo grado:   
o più, o meno, non finisce lì   
e più o meno va bene così   

ma una fine, se c'è, non è qui   
e di certo non nel duemiladiciotto      
che è stato un bel quarantotto   
ma anche felice, ovviamente confuso,      
troppo ha deluso,   
nonostante straordinarie avventure,   
ordinarie estive scottature,         
baci profondi e sinceri,   
baci alcolici un po' meno veri   
vinili emozionanti   
entusiasmi altalenanti   
e potrei ancora andare avanti   
ma temo proprio queste parole stiano diventando pesanti   
e dunque   

ah, sì, la fine c'è, hic et nunc.

-solo nella "poesia"   
nella realtà è un inizio   
duemiladiciannoveportamivia-   

(uff l'anno scorso ce l'avevo fatta a stare in due pagine, che palle. Scusate. Un bacio amici, buon 2.019 per mille ❤️)
