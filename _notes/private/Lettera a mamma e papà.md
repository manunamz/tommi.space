---
tags: archive/message
---
Cari mamma e papà,

sono in grossa difficoltà: mi trovo in un momento cruciale della mia vita, eppure sono demotivato e spento. Quasi mai fin ora mi sono trovato a dover ravvivare energia e motivazione così scarse. Non riesco a capire bene il perché, spero il mio prossimo uscire definitivamente dai social possa essere parte della soluzione, ma dubito sia sufficiente. Da giorni sto cercando di indagare questa mia passività, che immagino la mamma sia sicuramente in grado di motivare con una telle sue astratte teorie per cui deriverebbe dal fatto che non indosso la canottiera o simili assurde conclusioni. Sono giunto alla conclusione che probabilmente è il momento di affrontare delle questioni grosse, enormi, mastodontiche, che finora ho cercato di mettere da parte, sminuendone il peso e l’importanza, ma trascinandole sempre dietro di me con fatica.

Il problema più cruciale riguarda il mio rapporto con voi. Sarà per me uno sforzo immane riuscire a eviscerare con chiarezza e sincerità le mie emozioni e i miei pensieri, questa difficoltà è infatti parte del problema stesso. Probabilmente non troverò il coraggio di consegnarvi questa lettera prima della mia partenza per Venezia, ma, capitemi, la presente non è la conseguenza di una discussione o di una decisiva rottura dei nostri rapporti, ma un punto di partenza per gettare le fondamenta di una più profonda relazione fra di noi, così come una più serena è felice convivenza.

Venendo al dunque, intorno a cui sto girando un po’ perché non trovo parole e un po’ perché come ho detto non è affatto facile: io mi arrabbio e reagisco in maniera irritata e probabilmente esagerata nel corso di molte delle nostre discussioni perché quello intorno a cui di dibatte sono delle frivolezze, delle stupidaggini, dei dettagli insignificanti in confronto alle più importanti, fondamentali e profonde tematiche di cui non abbiamo mai parlato. È facile che un litigio devastante nasca da una mia mancata conferma di essere tornato a casa la sera, o di una mia dimenticanza fra le migliaia di cose che mi ricordo ogni giorno di cui voi nemmeno siete a conoscenza. Quando mai però abbiamo avuto una conversazione sul sesso, sulle emozioni, sull’amore, sul perché veramente, e intendo proprio tutti i perché, mia mamma è così apprensiva e non vuole andare dai nonni, oppure sulle più delicate situazioni di crisi familiare? Perché non avete mai messo in questione il mio credere in Dio? Non vi siete mai aperti con me su questi elementi che penso siano solo i primi di una lunga serie di vuoti che io percepisco sempre di più nel nostro legame. Mesi fa, in quarantena, quando la convivenza forzata ha fatto riemengere palesemente il mio disagio su questo, avevo deciso che non avrei tirato fuori l’argomento, che avrei sapettato di partire di nuovo e andare a vivere da solo, non dovendo più scontrarmi con questi dubbi dato che non sarei più stato con voi così tanto. Però ho capito che non posso vivere in pace con me stesso se non sono consapevole che fra me e i miei genitori ci sia il più bello, sincero, intenso e autentico rapporto in assoluto. Per ora non è così. Vi ritengo i migliori genitori sulla terra e io so di essere molto fortunato, talmente tanto da non poter oggettivamente definire quanto. Però fra di noi non c'è mai stata una vicinanza di cui io sono andato fiero, anzi, mi sono sempre trovato a disagio e in colpa per non avere fatto nulla quando mi rendevo conto di quanto i miei amici avessero un rapporto così emotivamente forte con i loro genitori, pur nascondendogli cose che io nemmeno mi immaginerei di poter fare, riuscendo a volervi così bene.

Cosa sono allora i messaggi di rassicurazione e le cavolate quotidiane in confronto a tutto questo? La punta di un iceberg. Chissà quanti dettagli importanti e sconvolgenti scopriremmo se illuminassimo la parte sotto l’acqua, e come una maggiore conoscenza ci potrebbe permettere di risolvere tanti insulsi battibecchi all’ordine del giorno.

Riconosco che la colpa non è solo vostra. Certo, fin da quando sono piccolo il nostro rapporto si è sviluppato in questo modo e non è colpa mia, ma io già da tempo avrei potuto onestamente condividere con voi queste mie recondite sofferenze e la mia emotività. Penso sia necessario uno sforzo reciproco di aperture, dato che a venti anni riuscire a rivoluzionare e guarire un rapporto che finora è stato limitati, contingente a questioni meramente pratiche, arrivando al massim oa discutere del mio futuro e di università.