---
tags: ["draft", "msg", "todo"]
---
Caro Clan Ubuntu, cara Sonia,

sono pieno di gioia. Anche se sto scrivendo questa lettera settimane prima della partenza, che ancora non so quando si farà, so che sarò pieno di gioia, come lo sono ora. Si tratta di una gioia di leggerezza consapevole, di armonia equilibrata ma dinamica, di batticuore.

Questa gioia arriva dal profondo e non riesco a metabolizzarla completamente, né credo potrò riuscirci mai, ma so perché c'è e da dove arriva. Quella che sento è un po' quella sensazione che si ha quando si finisce di pulire casa, che magari era impolverata e sporca da un po'; una soddisfazione semplice, per un’operazione normale e di routine, ma decisiva e importante ogni volta. So che la casa si sporcherà di nuovo, ci sarà del disordine da sistemare e un pavimento da lavare, ma per il momento ogn icosa è al suo posto, e io sono soddisfatto del mio lavoro.

È un po’ così anche per me in questo momento: sto mettendo il punto alla mia vita da scout, ma non un punto definitivo. Questa è la normalissima fine di un paragrafo e ora sta a me continuare a scrivere.

Mi sto accorgendo solo ultimamente di quanto io adori l’esistenza. C'è in particolare un elemento che mi fa emozionare e mi fa riconoscere che è il fondamentale e più bel dono che possa esistere. Le possibilità. Ogni vita ha una quantità di possibilità e di sfumature talmente diverse da poter essere considerate infinite. Mi spavento quasi, mi sorprendo, a contemplare l’immensità delle prospettive che mi attraversano ogni istante la mente, che io rincorro e provo ad afferrare.


Ciò che mi fa innamorare della mia vita, però, diventa anche uno degli elementi che la rendono così dura. Ci vuole un attimo perché le possibilità infinite, la sterminata dimensione delle potenzialità che ci vengono donate diventino spaventose. 

Ci vuole davvero poco perché ciò che mi rende il più felice e fortunato del mondo mi trascini in un baratro di confusione, perdimento e nichilismo. Le possibilità possono far emozionare quanto possono far paura.

Ecco perché possiamo usare uno strumento, il più potente che ci viene affidato, per decidere il nostro futuro: la scelta.

Scegliere vuol dire rischiare con coraggio di escludere le possibilità migliori, scartare le opzioni più attraenti, intraprendere i percorsi migliori per la nostra vita.

Io scelgo questo Clan. Scelgo questo gruppo pazzesco di persone che ho avuto la debolezza di abbandonare per un anno ma la lucidità di ritrovare e non mollare più. Scelgo Sonia, che è la mia sorella maggiore e mi dà l’illusione di farle da fratello maggiore quando è in difficoltà, anche se in realtà è sempre un passo avanti a me. Scelgo Dio, con cui non mi capisco sempre al 100%, ma che non smette mai di illuminare il mio cammino verso le possibilità per cui sono chiamato. Scelgo di servire, perché non posso immaginare di poter passare più di un anno della mia vita senza condividere l'amore e la responsabilità che ho imparato grazie a voi. Scelgo il metodo scout, che ho letto e riletto, su cui mi sono interrogato e che alla fine ho riconosciuto essere il più geniale e efficace metodo di educazione e formazione per giovani virtuosi. Scelgo l’impegno politico, perché lasciare il mondo un po' migliore di come l’ho trovato vuol dire 