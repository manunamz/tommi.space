---
ref: lalineasottile
categories: sfoghi
---
Il momento più difficile, quello che fa vertigionsamente incrementare il ritmo del battito cardiaco, quello in cui si comincia a dubitare di tutto e pure di se stessi e ciò che si pensa, in uno smarrimento totale talmente confuso che Cartesio spostati, ecco, in quel momento io sono vivo.

Una manifestaziome, a Sanremo, il venti giugno duemilaventi alle venti e venti, che le 6000 Sardine Ponentine hanno organizzato per ripetere, un’ennesima volta ma con grande e incrollabile speranza, che c’è qualcosa di grave e ingiusto che è legge. Mi riferisco al Decreto Sicurezza, ma il punto non è questo. La questione, quella che mi fa vertiginosamente incrementare il ritmo del battito cardiaco eccetera, è che si stanno unendo, con gioia e entusiasmo, molte associazioni locali, che parteciperanno all’evento e contriubuiranno come potranno. Io ho invitato il mio clan, proponendo di aggregarci e partecipare in uniforme, sulla scia della storica e sorprendente presa di posizione dell’AGESCI contro il Decreto suddeetto.

La linea sottile appare, minuscola e impercettibile ma cruciale e irremovibile, nel momento in cui si pensa che no, non è il caso di partecipare. Ci sono molte riflessioni e diverse spiegazioni assolutamente lecite e rispettabili a suffragio di questa risposta al mio invito; ritengo sia giusto non entrare nel merito e fare un passo indietro, anzi, un passo in su, e osservare le interessanti questioni etico-filosofiche che, in maniera più generale, caratterizzano quella linea, la linea sottile.

È un confine, pericoloso e sfocato, quello in cui ci si trova davanti quando si preme a tavoletta l’acceleratore dell’entusiasmo. Si corre, si insiste, si discute su informazioni e pensieri, ma si mette la propria idea prima di tutto: prima del mangiare, prima del respirare, prima del dormire, prima degli amici, della famiglia, dei soldi. Crederci, pensare sia giusto e battersi affinché un ragionamento venga riconosciuto e condiviso. La mia pancia, e credo la pancia di tutti coloro che vogliono sentirsi vivi, dice questo. La pancia fa accelerare imprescindibilmente, senza curarsi degli specchietti retrovisori, dei limiti di velocità, del traffico, della stessa meta verso cui si sta viaggiando.

Se vogliamo evitare di schiantarci, dobbiamo indossare gli occhiali della ragione, provando a mettere a fuoco il confine sfocato, quella linea sottile il cui superamento potrebbe compromettere la nostra convivenza non solo con gli altri, ma anche con noi stessi, nel futuro.

Un po’ come in quella grande scena di quell’immenso film che è *La Haine*, bisogna rallentare. Non serve premere il freno, né inchiodare, è sufficiente mollare l’acceleratore e lasciare il paesaggio scorrere più dolcemente, per poterlo osservare attentamente ed essere in grado di sterzare e andare nella direzione giusta.

Idealmente, lo scopo sarebbe di riuscire a spingere abbastanza da essere considerati e trascinare via i propri interlocutori dalla dogmatica comfort zone da cui siamo tutti inconsciamente attratti, ma contemporaneamente tenersi sotto un limite di velocità che eviti di distorcere la realtà, oltre cui gli occhiali della ragione volano via e la pancia sta da sola al volante.

Tuttavia, noi stiamo su una Ford GT40 e noi siamo [esattamente come Ken Miles](, vorremmo superarli, quei dannatissimi 7000rpm, ma non possiamo permetterci che la nostra macchina ci abbandoni. Dobbiamo saper volteggiare in quella piccola parentesi oltre i 6999rpm, evitando di lasciarci accecare dalla necessità di ottenere di più e [finire come la Ferrari](https://youtu.be/0YDIbo2fhhs?t=157).


Il problema è che la nostra macchina - noi - non ha il cruise control, non è concepita per mantenere quella velocità costante che consente di tenersi *on the edge*. Lei deve andare al massimo, o stare ai box. Quando è in pista, lei non sa aspettare, non riesce a contenersi e vuole arrivare 
