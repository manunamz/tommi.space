---
permalink: /alternativa
title: "L’inizio dei Vent'anni"
---
Mi sia concesso di palesarlo subito. Probabilmente ci starete già pensando, lo confermo: questo titolo è un esplicito e riconoscente riferimento a [*La fine dei vent'anni*](https://it.wikipedia.org/wiki/La_fine_dei_vent%27anni), anche se mai saprò toccare la magica, sincera forza espressiva di [Motta](https://it.wikipedia.org/wiki/Motta_(cantante)).

Li ho raggiunti già da qualche mese, con le dovute celebrazioni, preoccupazioni e riflessioni del caso ma, alla fine, non è successo nulla di speciale; io, per quanto in crescente confusione e [frammentazione](/frammenti), sono sempre lo stesso lunatico imbecille.

Non che arrivando a compiere venti anni debba necessariamente avere luogo un cambiamento radicale e rivoluzionario nella propria vita, né che fino a quell’età non esistano indipendenza, responsabilità e cambiamenti, gioie e batoste dovuti alla maturazione, però si finisce per parlarne molto, blaterare e crucciarsi, senza concludere nulla sul da farsi.

Quelli vissuti con una certa fibrillazione, lungamente (spesso esageratamente) festeggiati e universalmente riconosciuti come punto di svolta sono i diciotto. Poi se ne può parlare finché si vuole, ma è chiaro che questa della maggiore età è una banalissima formalità per farti guidare la macchina, firmare le cose farti sentire un po' figo e poi finisce lì. Tu, sorridente brufoloso adolescente che si gongola del proprio risultato non essendosi sudato un cavolo, sei comunque tutelato e guidato e sgridato e stressato e coccolato e viziato e consigliato dai tuoi vecchi, come prima.

Due anni dopo, piomba nelle tue mani questa cosa dagli attributi poco chiari, comunemente chiamata vita, che devi modellare come il pongo privo della minima cognizione di ciò che stai facendo o come dovresti fare. Per qualunque cosa chissenefrega tu sei maggiorenne vaccinato probabilmente vivi in un altro luogo stai studiando o/e lavori e le tue cose sono le tue cose insomma qualunque casino tutto normale tanto hai vent'anni esperienze della vita cose che succedono incidenti di percorso what doesn't kill you makes you stronger però prima di andare a dormire un messaggino che va tutto bene.

(Ovviamente io generalizzo tutto ciò come sempre è ovvio che non sia così per tutti anzi il mio parentame è coccoloso e riserva sempre per me una nota di attenta apprensività dalla quale suppongo non saprò allontanarmi mai)

Quindi allora dunque perciò si tratta di schivare con coraggio quelle due tre ore di studio che proprio assolutamente sarebbe il caso di non perdere e sedersi su una sedia davanti un foglio o un computer o quelle assurde vie di mezzo che esistono adesso e fare valutare le **alternative**.

Edoardo Chiesa è uno di quelli che sono dei gran musicisti e ad un certo punto si rendono conto che vorrebbero raccontare qualcosa, scrivono, compondono mette su un album e fanno un gran bel lavoro. Le sue prime, sono state [Canzoni sull’alternativa](https://www.rockit.it/edoardochiesa/album/canzoni-sullalternativa/28136), che io ho scoperto e immediatamente amato quando è venuto a cantarle all’Imperia Unplugged Festival (ho fatto queste foto)

- quit social media
- modular day
- solo vestiti usati
- pagamenti once and for good > pagamenti periodici
- quantified self
