I social network, così come la maggior parte degli utenti oggi li conosce, fanno male. Questa non è un’affermazione complottistica o astratta, neppure una conclusione esagerata e affrettata sullo stato dell’internet: si tratta della necessaria e naturale osservazione basata su alcuni importanti dati, fatti, certi e dimostrati, sui loro problemi. Questo manifesto non intende spiegarli né fornire una esauriente e approfondita spiegazione di questi. Vuole però elencarli tutti in un solo documento, con riferimenti a fonti ufficiali e certe, rendendo consapevole chiunque lo legga che la qualità e il futuro dei social network non dipende da chi fornisce i servizi o dalle leggi e regolamentazioni, ma parte dalla **consapevolezza e dalle scelte degli utenti**.

Questo documento è aperto: chiunque può contribuire a migliorarne la forma e lo stile, tradurlo, oppure aggiungere informazioni che l’autore iniziale, Tommi, non ha saputo trovare.

## La nostra identità

Ogni azione che l’utente compie sui social netwok è misurata, registrata, salvata e analizzata. La conseguente immensa quantità dati grezzi vengono tratte informazioni sugli interessi di ogni utente, che più è attivo (non solo come pubblicazioni, ma soprattutto come reazioni, commenti e condivisioni) più facilmente viene profilato, viene venduta a caro prezzo agli inserzionisti 

La firma di questo manifesto comporta che quando i firmatari saranno 500 000, in massa elimineranno il proprio profilo da tutti i social network proprietari che utilizzano, scegliendo alternative più limpide, semplici, etiche e Open Source.

Internet, fondamentalmente, ha un problema: **nulla è gratis**.

La gestione e il mantenimento o anche solo l’acquisto di un server sono solamente i primi, ineludibili e necessari passi per fornire un servizio e hanno un costo. Di conseguenza, la prima, fondamentale, domanda, è: perché i social network, su cui viene salvata e pubblicata un’immensa mole di dati, sono gratuiti?

La risposta è chiara, sotto la luce del sole, evidente, tuttavia estremamente subdola, fumosa e preoccupante: inconsciamente paghiamo regalando informazioni sulla nostra identità.

Sui social network proprietari (cioè quelli interamente e completamente gestiti da un’azienda, senza che nessuno al di fuori di essa ne conosca il funzionamento) ogni azione, like, condivisione, commento, messaggio, viene utilizzata per determinare chi siamo e cosa può piacerci. Un algoritmo assorbe e analizza tutti questi deti registrati e li trasforma in una carta d'identità dei nostri interessi e desideri, di cui nemmeno noi stessi siamo totalmente consapevoli, che vengono venduti a caro prezzo agli inserzionisti, disposti a sborsare cifre molto più alte sapendo che le proprie pubblicità raggiugeranno le persone veramente interessare a ciò che loro vogliono offrire.

A questo punto, il problema non sembra così grave o preoccupante, ma un ragionamento immediatamente successivo si rivela allarmante. Nessuno degli utenti, nessuno di noi, può sapere né avere la certezza che sia così. Accettando le privacy policy dei social network che utilizziamo, noi consentiamo alla registrazione di questi dati, ma non avremo mai la certezza di come saranno utilizzati, quando e perché. Potenzialmente, le poche sicurezze a nostra disposizione su come verranno trattati i nostri dati potrebbero essere delle menzogne, dato che ci è impossibile sapere il funzionamento degli algoritmi che gestiscono queste quantità immense di informazioni.