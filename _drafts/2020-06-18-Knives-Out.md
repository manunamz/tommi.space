---
categories: reviews
---
Un giallo è costruito da tanti minuscoli dettagli che per il romantico formano il batticuore, per il professore l’evoluzione, per l’atleta le gocce di sudore che lo separano dalla vittoria, per il chitarrista le sottili vibrazioni del mi cantino in un assolo e per il detective

la verità.

Un film giallo è costruito dai tanti frammenti caratteristici delle inquadrature veloci, dei cambi di macchina, dei tagli perfettamente cronometrati, che a loro volta sono composti da quei minuscoli dettagli che definiscono il genere, rendendolo un irrisolvibile groviglio di grattacapi che tanto vale sedersi e tenere gli occhi attaccati allo schermo e aspettare che sia Benoit Blanc a trovare la soluzione per noi.

Questo, perdonatemi, casino rende ancora più arduo il compito di chi accetta l’impresa di girare un Giallo con la G maiuscola. Non tutti i frammenti riescono a stare insieme armoniosamente, non sempre tutti i pezzi del puzzle combaciano o sono presenti o addirittura si può arrivare a voler terminare un puzzle con una manciata di tasselli.

Di solito, c’è un buco, o meglio, [un *dognut*](https://youtu.be/AQPXDVXr47I): o tutti i piccoli frammenti ci sono, e rendono la trama frizzante e piccante al punto giusto da costituire un thriller degno di tale nome, oppure ci sono empatia, gioia, tremenda disperazione, e rimangono negli occhi degli spettatori tante lacrime quanti punti interrogativi. Non accade quasi mai che entrambi riescano a convivere, qualcosa manca sempre, la ciambella ha un vuoto in mezzo.

<br>

[***Knives Out***](https://www.imdb.com/title/tt8946378/) colma ogni possibile vuoto, armonizzando con la rara maestria di [Rian Johnson](https://www.imdb.com/name/nm0426059/) tensione e dolcezza (a proposito di ciambelle), *involvement* e *feelings*.

Il giorno in cui ho guardato [*Match Point*](https://www.imdb.com/title/tt0416320/) è stigmatizzato nella mia memoria come il giorno in cui per la prima volta nella mia vita ho veramente ***capito*** un film. Woody Allen c’era quasi arrivato. Un’ampia contestualizzazione del movente, un sorprendente ma non banale delitto, una ben oliata macchina di informazioni che non stonano affatto, di cui avevo finalmente capito il significato: la lettura di Delitto e Castigo (e i sottili tratti psicologici in comune fra Chris e [Raskol’nikov](https://it.wikipedia.org/wiki/Rodion_Romanovi%C4%8D_Raskol%27nikov)), l’anello, il diario, le metafore tennistiche, l’opera, la famiglia.

Mi sto perdendo a scrivere di *Match Point* quando non è l’argomento di questo articolo e a cui avrei dovuto dedicare un pensiero a tempo debito. Tornando a noi:

persino *Match Point*, pellicola così rivelatoria e cruciale per la mia (tuttora limitata) esperienza da cinefilo, si è rivelato mancare di qualche elemento che *Knives Out* mostra in grande stile.

Che poi forse le mie aspettative non erano così alte, avevo tanto mal di testa e necessitavo di qualcosa di carino e leggero per rilassarmi, invece: wow.

Non sono mai stato in grado di rievocare con grande emozione (come ogni volta che accade, d’altronde) tutti i casi di *Sherlock Holmes*, che porto sempre con orgoglio dentro di me, percependo contemporaneamente così tanta umanità. Non mi hanno mai sconvolto né ho prevenuto con troppa attenzione gli spoiler, ma tenterò di portare alla luce ciò che a mio parere rende questo film geniale senza lasciarmi sfuggire dettagli che possano rovinarne la visione.

Partendo dai **personaggi**. Ooooh, innanzitutto mi sia concesso di condividere il sollievo nel vedere [Katherine Langford](https://www.imdb.com/name/nm7692698/) finalmente fuori da quella gabbia devastante che è [*Tredici*](https://www.imdb.com/title/tt1837492/) (che non ho mai finito perché eal$a£o§t%ròvhl?z&n#rdùz. SORVOLIAMO). Ci sono figure dai tratti psicologici innovativi ma contemporaneamente sceneggiati favolosamente come la bontà di un’umile e semplice infermiera non è stereotipata ma autentica e l’ipocrisia di coloro che sono accecati dalla ricchezza brilla sotto la luce del sole accecante di super-stretti intensi e significativi.

Il [buco](https://youtu.be/VOMwqQg8FM0) non è solo un’intelligente e affatto irreale trovata dal punto di vista della sceneggiatura, ma anche della scenografia
