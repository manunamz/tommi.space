[HTML on Wix](https://support.wix.com/en/article/adding-html-code-to-posts-in-the-new-wix-blog)







> Forse ho ancora sonno ma mi chiaman forte
> entra nel gioco, gioca la tua parte
> si sa non è ancor nato chi goda l’avventura
> guardando il mondo dietro al buco della serratura
>
> guardando il mondo dietro al buco della serratura.

Non è facile scrivere in giorni in cui diffondere e assorbire immagini, pensieri, parole con ogni mezzo possibile è la principale occupazione di gran parte della popolazione di un continente. Non è facile soprattutto perché chiunque non sia in quella fortunata maggioranza, che pure non se la passa così bene, è oppressa da un peso insostenibile, trasformando giorni di lavoro in incubi e vite in gioielli inestimabili, improvvisamente in balia del ladro più temuto dall’uomo, la malattia.

Non so, non posso, non voglio e non oserei mai commentare con sufficienti delicatezza e accuratezza un momento storico  sconvolgente e quasi unico, lascio questo compito a persone e giornalisti che stimo e ammiro, le cui parole di amore e speranza mi hanno aiutato a osservare questo casino dal punto di vista giusto. Potrete leggere in fondo.

<br>

Forse, "forse" è la parola che più subdolamente si è infiltrata nei nostri nervi portandoli pericolosamente vicini al collasso. Forse abbiamo paradossalmente sviluppato degli efficienti anticorpi uditivi che automaticamente impediscono di metabolizzare "pandemia", "coronavirus", "emergenza", "picco", "quarantena" ma lasciano sfuggire semplici innocue parole diventate pericolose. Un tremendo ossimoro per cui è facile vivere in balia di paura, ignoranza, superficialità, scelleratezza, impulsività e staticità cronica, nel mio caso ridottasi ad una generale inconcludenza che mi avvicina spaventosamente allo stato vegetale. Parole pesanti, tremende, spaventose diventano la quotidianità, dura ma, in quanto tale, forte baluardo di una sana resistenza e sopravvivenza. Ciò che distrugge ogni difesa, quello che non è nella blacklist degli anticorpi del linguaggio ma ci logora più di ogni altra cosa, sono i forse.

<br>

Forse fra due settimane potremo uscire di nuovo,

forse quest'estate ci riabbracceremo,

forse non esisterà l’esame di terza media,

forse l’economia non si riprenderà più,

forse ne usciremo,

forse ne usciremo più uniti di prima,

forse si può andare a correre,

forse la videochiamata funzionerà.

<br>
<br>

Dove si mettono, in quale stanza del cervello intendo dire, i forse? Dubito stiano nella stanza delle sicurezze, magari fra le speranze, potrebbero stare nella stanza delle incognite? I forse sono meno indefiniti delle incognite: ci sono possibilità da escludere. I forse sono quelli che non si sa dove mettere e quindi stanno nell’atrio con il giubbotto in mano e aspettano che qualcuno lo venga a prendere. Può esserci coda, una gran confusione, ma prima o poi riescono a togliere il cappotto ed entrare con un aveste più chiara. Noi funzioniamo grazie a una stanza, principalmente. Quello che c'è lì dentro fa tirare avanti tutte le altre. Ognuno ha la sua, ma quella stanza non è mai l’atrio, è solo un luogo di smistamento.

Il problema, quando sei chiuso in casa e il mondo sta cambiando, è se ci sono **solo** i forse. Tutto l’hotel è vuoto e all’ingresso c'è una folla di gente con il giubbotto che non riesce ad entrare. È esattamente come stiamo ora. Quelli che hanno l’hotel spsso vuoto non sentono molta differenza, solo un po' di casino. Quelli con l’hotel sempre sold-out impazziscono.

<br>

Ora, ammettendo che il mio assurdo sistema di metafore abbia

Non ho soluzione, dubito qualcuno ne possa avere una definitiva e, anche fosse, io sarei l’ultimo a poterla dare.
Tuttavia, ho un metodo.

Aah, ragazzi. Non è un metodo, è molto meglio, è uno stile di vita.

Anzi, di più, è una filosofia.

Forse, ahimè, addirittura una droga (fortunatamente non pericolosa: pochissime controindicazioni ed un mare di benefici).

La mia filosofia, inopinabile, infallibile, imperitura ma contemporaneamente rivoluzionaria, si riassume con il mio fidanzato, unico e più grande mio amore: il pigiama.

Non c'è proprio nulla di cui ridere, ora dimostrerò come adottarlo e 


