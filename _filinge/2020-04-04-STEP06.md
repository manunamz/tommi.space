---
title: "IL CONTE DI MONTECRISTO - STEP #06"
permalink: /filinge/il-conte-di-montecristo
---
_**Premessa:** ho già citato alcuni passi significativi correlati al tema del valore nella Divina Commedia nello [step #04](https://filosofia.xplosionmind.tk/2020/03/mito.html)._

<br />
<br />

Non è facile scrivere di valore in letteratura, non per la difficoltà nel trovare riferimenti, ma, al contrario, per la difficoltà di riuscire a selezionare una sola opera in cui è presente questo tema.

Tuttavia, non ho avuto esitazione nello scegliere _Il Conte di Montecristo_, di Alexandre Dumas.

<br />

Apparentemente lontane da quelle dei giorni nostri, le vicende narrate nel celeberrimo romanzo dell'autore francese riescono a raccontare ogni volto dell'interiorità umana, dal più deplorevole e privo di valori, al più sincero, virtuoso e affettuoso. Per questo, un racconto di metà ottocento, ambientato alcuni decenni prima, ha elementi estremamente vicini a noi ed alla nostra quotidianità, forse per la magistrale abilità di Dumas nel tratteggiare la psicologia di personaggi slegati dalla propria epoca, ma più probabilmente perché vengono portati alla luce tratti psicologici che prescindono dal personaggio a cui appartengono e dal suo tempo, essendo propri dell'uomo in quanto tale.

Ne _Il Conte di Montecristo_ il valore appare nei due suoi più comuni significati: la chiave di svolta della storia è il ritrovamento di un tesoro inestimabile che trasformerà il povero marinaio distrutto da anni di ingiusta reclusione in una segreta del Castello d'If al potente, misterioso e vendicativo Conte di Montecristo; contemporaneamente, l'improvvisa e immensa ricchezza acquisita segnano anche una transizione nello spirito del giovane, divenuto uomo. Il valore umano è quello che guida il Conte di Montecristo nella messa in atto della sua lenta ma definitiva vendetta.

<br />

Anche se il termine _vendetta_ è comunemente utilizzato nel commento a quest'opera, io ritengo sia un concetto troppo brutale per il nobile e profondamente umano spirito del Conte. Il suo grandioso, complicato e dettagliato piano è da me visto come una globale ***lezione***: una giustizia quasi divina incarnatasi in una persona (prima che personaggio) che, come tutti i prescelti da Dio, ha subito vessazioni ed è stato succube dell'egoismo altrui.

<br />

Per questo io considero _Il Conte di Montecristo_ come uno dei miei romanzi preferiti e sicuramente porterò sempre con me piccoli ma fortemente emblematici passaggi della narrazione, che mi hanno segnato e fatto riflettere. Desidero dunque concludere con una semplice, quasi insignificante, frase pronunciata dal conte ad un ospite nella sua isola, domandando quale pasto volesse consumare:

> L'uomo propone, Dio dispone?

<br />
<br />

Tutta la durezza e l'ostilità del mondo moderno stanno forse nelle spropositate proposte dell'uomo rispetto a quanto Dio può disporre?

![Un'inquadratura del Conte di Montecristo dall'adattamento in film](https://www.mistermovie.it/wp-content/uploads/2016/06/il-conte-di-montecristo-film-William-Eubank-2.jpg)
