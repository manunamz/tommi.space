---
title: "NECESSITÀ E VALORE NELLA PUBBLICITÀ? - STEP #05"
permalink: /filinge/step05
---
Lo scopo fondamentale di una pubblicità è lasciare un segno negli spettatori, nei lettori o in chiunque si imbatta in un’immagine o uno spot di pochi secondi. Come farlo? Non solo esistono corsi di laurea, studi e ricerche, ma anche [serie TV](https://www.imdb.com/title/tt0804503/), [video su YouTube](https://youtu.be/8QKfRQOPHPU) e [articoli](https://www.ilpost.it/tag/pubblicita/) che ruotano intorno a questa domanda.

<br />
<br />

Forse, dopo essersi interessati al tema ed averne scoperto la _magia_, si potrebbe osare ed affermare che la pubblicità sia un’arte. Come tutte le arti, ha dei canoni e delle regole, ma, soprattutto, ha i suoi artisti. Penso a [Gabriele D’Annunzio](http://www.treccani.it/enciclopedia/gabriele-d-annunzio/) come il primo vero grande pubblicitario della storia: non solo suggerì nomi emblematici e geniali come quello de *La Rinascente* di Milano, ma fu artefice di vere e proprie campagne pubblicitarie in guerra, di cui un’esempio magistrale è quello del [Volo su Vienna](https://www.ilpost.it/2018/08/09/volo-vienna-dannunzio/). Da D’Annunzio agli *influencer* del XXI secolo, il concetto di *advertisement* (termine inglese ormai ubiquamente accorciato con il celeberrimo `#ad`) si è evoluto enormemente ed è drasticamente mutato, tuttavia, ritengo esista un punto fondamentale, chiave per il funzionamento di una pubblicità ma anche profondamente legato al valore: la **necessità**.

<br />
<br />

Qual è il modo migliore per portare qualcuno ad acquistare un determinato prodotto o a servirsi di un particolare servizio? Probabilmente, escogitare un metodo per farlo apparire **necessario** per lo spettatore. Ciò significa attribuire a questo un valore che ne giustifichi la spesa: sullo scaffale di un supermercato una marca di riso vale come un’altra, si possono osservare prezzo, provenienza, sistemi di produzione, etichetta, ma fondamentalmente non c’è distinzione; **quella** confezione di riso assume un valore, diventa una necessità, perché **l’ho già vista**. Ecco perché dal mio inesperto punto di vista il valore diviene un passaggio fondamentale della promozione, andando a braccetto con la *necesità*. Scelgo *questo* e non *quello* perché assume un valore differente, maggiore, indipendente dal costo o da quello che posso leggere sulla confezione, ma diventa una questione di fiducia.

Per questo, per valorizzare una promozione, per pubblicizzare il più possibile il proprio prodotto, bisogna fondamentalmente puntare sui valori che lo distinguono, sull’unicità della storia che lo rappresenta.

<br />

Non guardo molta TV e non sfoglio molte riviste, per questo temo lo spot pubblicitario da me scelto non sia l’esempio migliore, ma il seguente è quello che più si avvicina a ciò che intendo dire.

<br />
<br />

<div class="separator" style="clear: both; text-align: center;">
<iframe width="320" height="266" class="YOUTUBE-iframe-video" data-thumbnail-src="https://i.ytimg.com/vi/GS9bftGGYB8/0.jpg" src="https://www.youtube.com/embed/GS9bftGGYB8?feature=player_embedded" frameborder="0" allowfullscreen></iframe></div>
