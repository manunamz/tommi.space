---
title: "UNA VITA SPERICOLATA - STEP #10"
permalink: /filinge/una-vita-spericolata
---
_[Una Vita Spericolata](https://www.imdb.com/title/tt6917272/)_ è un film del 2018 di Marco Ponti. Un'originale pellicola caratterizzata da momenti di estrema drammaticità a cui si alternano momenti di classica comicità.

<br />

Sorprendente è l'autenticità del messaggio che si cela dietro una trama assurda e decisamente irreale: un furto compiuto per sbaglio, una fuga rocambolesca per tutta la penisola, un trio di fuggiaschi improbabile e imprevedibile. Per questo motivo, più di una scena mi ha ricordato il capolavoro di _[Blues Brothers](https://www.imdb.com/title/tt0080455/)_, in cui l'inseguimento da parte della polizia si trasforma in una vera e propria "caccia all'uomo" in cui viene coinvolto persino l'esercito.

> Siamo in missione per conto di Dio

È la celeberrima frase più volte ripetuta dai due fratelli in qualunque momento di difficoltà. Allo stesso modo, il viaggio dei tre protagonisti diventa una missione simbolica e rivoluzionaria, per cui le persone incontrate offrono ad aiuto, in quanto la loro immagine viene sempre più trasformata mediaticamente in quella di tre giovani Robin Hood.

<br />

Il messaggio profondo, sottile, provocatorio ma mai polemico a cui ho alluso sopra si può riassumere con la frase pronunciata in [questa scena](https://youtu.be/u_1qt0riSkQ) dal bancario a cui il protagonista chiede un prestito:

> La banca non dà soldi a chi non ne ha

<br />

Il paradosso dei ricchi, sempre più ricchi, che schiacciano i poveri, sempre più poveri, è ormai affrontato in tutte le salse dal mondo dello spettacolo in tutto il mondo, ma questa rilettura in chiave ironica mi ha colpito e fatto riflettere.

<br />

In conclusione, credo che con i sorrisi e con episodi grotteschi e totalmente assurdi si possa sensibilizzare il pubblico forse ancora più che con  opere cinematografiche i cui dettagli più significativi sono riservati ad una ristretta cerchia di esperti e cinefili.

<br />

Di seguito una delle scene più emblematiche del film.

<br />

<iframe width="560" height="315" src="https://www.youtube-nocookie.com/embed/oa0bYZWOM1Q" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>
