---
title: "Epilogo"
permalink: /filinge/epilogo
---
**Valore**, un termine ricco di significati, che non solo rappresentava e tuttora rappresenta [la più grande delle virtù umane](/filinge/definizione), ma si manifesta trasversalmente [in ogni epoca](/filinge/etimologia-storia-mitologia). Esso può assumere significati diversi quanto fortemente condizionati dal momento storico; un esempio magistrale sono le criptovalute, moneta dal valore estremamente volatile la cui speculazione comporta diversi [rischi non indifferenti](/filinge/immagine).

<br />

La “rivoluzione” digitale non solo ha determinato una radicale reinterpretazione del concetto di valore inteso come ricchezza, ma ha anche permesso di attribuire al suo significato più astratto, dunque virtù, sfumature sempre più sottili e diverse. A tal proposito, fra i settori protagonisti di questa evoluzione ci sono quello dell’[ingegneria](/filinge/evoluzione), che ha sfruttato il progresso tecnologico per incrementare il valore il più possibile riducendo costi e dimensioni, e [quello pubblicitario](/filinge/pubblicita), che per sua natura concentra ogni suo sforzo nel cavalcare la moda del momento e trarne vantaggio per massimizzare l’efficacia dei propri slogan. Al contrario, alcune declinazioni di “valore” descrivono gli aspetti più profondi della natura umana, immutabili nel tempo poiché definiscono l’uomo in quanto tale. Questo compito, da sempre, è affidato alla [letteratura](/filinge/il-conte-di-montecristo) ed alla [poesia](/filinge/considero-valore), da sempre fra le arti in grado di giungere direttamente al cuore del pubblico. Similmente, il valore nelle filosofie [moderna](/filinge/filosofia-moderna) e [contemporanea](filinge/filosofia-contemporanea).  Nel caso del <a href="/2020/05/zibaldone.html" rel="noopener noreferrer" target="_blank">pensiero leopardiano</a>, si può osservare quanto il valore si dimostri l’equilibro di due opposti *modi vivendi*. Particolare attenzione va sicuramente dedicata alla ricorrenza del termine [nei dialoghi platonici](/filinge/dialoghi-platonici), i quali sono in grado, grazie al proprio carattere spesso utopistico, di analizzare, con millenni di anticipo, le più cruciali e complesse questioni politiche che caratterizzano il mondo attuale.

<br />

Il compito denunciare le forti disparità e ingiustizie che affliggono la società di oggi è affidato all’arte, in ogni sua forma: il celebre e misterioso artista di strada Bansky, a ottobre 2018, [compì un gesto](/filinge/banksy) che passerà alla storia, mentre il grande regista torinese Marco Ponti girò [una scena](/filinge/una-vita-spericolata) le cui parole mi resteranno per sempre impresse. Nonostante possa essere difficile accorgersene, i suddetti temi, strettamente legati al valore, tornano frequentemente in [fatti di cronaca](/filinge/caso-diciotti) e in [questioni etiche](/filinge/etica) fortemente attuali. Oggi, il personaggio che più di chiunque altro incarna i più grandi e fondamentali valori umani, essendo contemporaneamente grande esempio di semplicità e umiltà, è [Papa Francesco](/filinge/papa-francesco).

<br />

Infine, per osservare le innumerevoli relazioni del termine “valore” con la quasi totalità delle discipline e in diversi momenti della storia, si possono osservare la [mappa concettuale](/filinge/mappa-concettuale) o [un abbeceddario](/filinge/abbecedario) con collegamenti tematici per ogni lettera dell’alfabeto
