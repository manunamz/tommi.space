---
title: "Dialogo - STEP #25"
permalink: /filinge/dialogo
---
**Papa Francesco**: Cosa rende più felice l’uomo?

**Mark Zuckerberg**: Non esiste risposta univoca, se non che non è esclusivamente il singolo a determinare come può essere felice, ma tutto ciò che lo circonda è in grado di distorcere il suo pensiero e le sue ambizioni. Per sua natura l’uomo ambisce alla felicità, ma non esiste una formula precisa per definirla, o un percorso unico per ottenerla. Di conseguenza, introducendo l’esistenza di uno strumento in grado di riconoscere il più grande desiderio di colui che interagisce con esso, si può essere in grado di direzionare, se non addirittura manipolare, la sua ricerca di felicità.

**F**: Come nasce lo strumento di cui tu parli? Ammettendo che l’agire umano possa essere definito come tu dici, deve pur esserci un inizio, un creatore, o almeno qualcuno capace di conferire allo strumento in questione la capacità di individuare il più grande desiderio dell’utente. Dio ha creato l’uomo e l’universo attorno a lui, non esiste strumento artificiale che possa essere più potente della natura stessa.

**M**: Cosa significa artificiale? Non sono forse tutti gli strumenti artificiali prodotti derivati direttamente o indirettamente dalla natura? Se l’uomo si fa artefice di un tale strumento, come possiamo ritenere che questo non sia naturale, se il suo stesso creatore, l’uomo, ha agito e riflettuto secondo sua natura per dar luogo alla sua genesi? Certamente, nessuno meglio dell’uomo stesso sarebbe capace di concepire o istruire tale macchina; è esclusivamente necessario studiare la propria stessa natura in profondità per individuare un algoritmo in grado di individuare la più grande aspirazione

**F**: Non si giungerà allora ad un punto in cui tutti coloro che faranno uso di tale strumento si troveranno succubi di esso e conseguentemente controllati da chi ne conosce il funzionamento? Non è da escludere nemmeno lo scenario in cui la macchina, concepita per intercettare i pensieri di ambizione e evoluzione dell’uomo, arrivi a condizionare la ricerca di felicità dei suoi stessi creatori, che ne perderebbero il controllo. A questo punto io mi domanderei il perché di tale strumento: in cosa può rendere l’uomo migliore?

**M**: Necessariamente, introducendo un cambiamento o ogni sorta di novità si accetta il rischio inevitabile di subire le conseguenze di un suo fallimento, o, ancor di più, è necessario essere consapevoli che è impossibile prevedere ogni effetto collaterale sin dal principio. Qual è allora il **valore** più grande? Mi domando se sia più importante scongiurare la possibilità che si giunga a un’oligarchia sul controllo della felicità oppure se 
