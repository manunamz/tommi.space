<p class="date">2 dicembre 2020</p>

Cara Meggie,   
mi perdonerai se non ti scrivo questa letterina con carta e penna, ma ti ho già scritto la *Stele di Chiaretta* interamente a mano, spero di essere giustificato.

Fra tutte le fotomodelle sexy e affascinanti di cui è piena la mia vita, tu sei la più dolce. Sei dolce, coccolosa, adorabile anche nella tua stronzaggine di cui almeno una velatura è sempre presente.

Sei anche, fra tutti i miei amici in assoluto, quella che mi ha scritto le parole più belle e più sincere, mostrando un affetto immenso e soprattutto dimostrando di conoscermi spaventosamente bene.

Considerato tutto questo, non credo io possa essere all'altezza di suggellare il tuo passaggio ad una presunta età adulta in termini tanto profondi e affettuosi.

Nonetheless, per quanto scontato possa essere, beccatelo:   
ti voglio bene.

Ti voglio tanto bene, talmente tanto che mi scordo di cose e eventi meramente terreni perché sono costantemente distratto dalla tua intensa aura di bellezza e magia, che trascendono ogni concreto aspetto contingente.

Sei splendida, non smetti mai di sorprendermi dimostrandotio più acuta, attenta, sincera, umana, dolce ad ogni nostro incontro. Non smetterò mai di ripetere “dolce”, perché, in un mondo di stronzi che urlano e si incazzano e si lamentano e blaterano inutilmente, le persone dolci come te sono preziose molto più di qualunque altra entità, scoperta o conoscenza.

Spesso noi, sia io che te che gli abitanti della Terra in generale, dimentichiamo che gli altri, i compagni di vita che condividono con noi un frammento di eternità in questo angolo dell'universo, sono molto più importanti di ogni altra cavolata che possa essere acqistata con una manciata di soldi. Così come me, lo scriveva già un altro mio simile circondato da ragazze in ogni momento per la sua bellezza, dal nome di Giacomo Leopardi.

Inestimabile è il valore dell'amicizia e tu, senza parole e frasi complicate e ragionamenti inutili, lo dimostri semplicemente, nella sua essenza, incondizionatamente senza teorizzarne le qualità. 

Entrando nell'età pseudo-adulta, oltre ai promemoria più importanti, che sono impressi sulla *Stele di Chiaretta*, ricordati che la maturità che segna questo momento cruciale dovrebbe sempre pssare in secondo piano rispetto all'amore. L'amore sono l'unico strument in grado di salvare il mondo. Tutti ne sono consapevoli, ma ognuno ne distorce la definizione per farla coincidere con quella spontanea che desidererebbe, creando solo un enorme pasticcio di egoismo.

L'amore vero è embedded nella tua anima, uno stato necessario e fondamentale per farti essere te stessa e, per quanto tu possa essere in lite o non sopportare qualcuno, non riesci mai a nascondere completamente la tua DOLCE bontà.

Sei dolce, Chiara, talmente dolce che ho il pieno diritto di ritenerti una trippona immensa, cicciona, enorme, degna di questo nome. Sei dolce come una brioche calda di prima mattina, una ciambella appena sfornata, una torta alle mele che si scioglie in bocca.

Io vorrei mangiarti con gli occhi, in un solo boccone, ma per questo aspetterò il 2040.

Un abbraccio,   
il tuo insopportabile ma insostituibile

<br>
<br>
<br>

(solamente il 33,3% di ciò che ho scritto è ironico. Apprezza lo sforzo di serietà; solo per i tuoi 18 anni, poi basta.)